---
layout: post
title: "Datató: Dret a la ciutat, resistint als desnonaments"
ref: datato
image: /img/blog/2019/datato.png
thumbnail: /img/blog/2019/datato_sm.jpg
lang: ca
summary: Co-crearem recursos digitals per la defensa del dret a l'habitatge, mitjançant les dades dels desnonaments durant la <a href="http://fesc.xes.cat"> FESC 2019 </a>
---

Datathon, és un mot creat a partir de les paraules "data" (dada) i "marató";
nom de les activitats presencials per crear, modificar i/o analitzar
dades. Durant la [FESC 2019][fesc] organitzem un 
datató amb la tematica "Dret a la ciutat, resistint als desnonaments." Amb 
aquesta datató volem oferir un espai
de co-creació per les persones interessades tant amb anàlisi de dades com els
moviments socials pel dret a la ciutat. Durant aquesta datató, treballarem amb
les dades de la resistència als desnonaments i buscarem altres dades per: 


* crear un recurs comú i digitalitzat per eixamplar el coneixement a la comunitat
en general
* relacionar les dades de la resistència amb altres fets/xifres de la ciutat
* crear noves maneres de visualitzar i comunicar la situació actual de la crisi d'habitatge a Barcelona mitjançant les dades

La datató està obert a tothom, hi haurà tasques tant per al públic no-tècnic com el públic desenvolupador o científic de dades. Específicament necessitem persones familiaritzades amb l'activisme per a dret a l'habitatge. No és imprescindible però està suggerit que els participants portin els seus portàtils.

L'activitat durarà 3 hores en total:

* Introducció a les dades existents (15 mins)
* Pluja d'idees en grups separats per explotar les dades (30 mins)
    + Millora de les dades
    + Anàlisi qualitativa i el relat
    + Anàlisi quantitativa i visualitzacions
* Presentació dels grups (15 mins)
* Implementació de les idees (2 hores)

La participació a les últimes 2 hores de l'activitat serà flexible segons les tasques acordades pels participants.

Us agraïm si podeu confirmar l'assistència omplint [aquest formulari](https://limesurvey.collectivat.cat/index.php?r=survey/index&sid=866188&lang=ca). Abans de l'activitat us passarem tota la informació i les dades pertinents.

---

## Detalls de l’activitat

Durant la datató analitzarem dues fonts principals. Les convocatòries d’aturar
desnonaments del canal de Telegram, [DesnonamentsBCN][canal] i les de la pàgina 
de web de la PAH (Plataforma d’Afectats per la Hipoteca), específicament els 
[arxius de Stop Desnonaments][stop].

La informació inclou l’adreça del desnonament, l’hora de la convocatòria,
l’entitat que convoca. Les dades de la PAH a més inclouen el motiu del
desnonament, el demandant i la resolució de la convocatòria.

Per millorar les dades i ajudar amb l'anàlisi, primer de tot vam afegir
coordenades a un 98 per cent de les convocatòries. A més vam relacionar les
dues fonts, juntant les convocatòries duplicades. 

Podeu descarregar les dades, des de la plataforma [DADESS](http://dadess.cat)
(dades de l’economia social i solidaria) [aquí][dades].

### Alguns mètrics fonamentals:

Entre l’1 de gener del 2018 i el 18 d’octubre del 2019:

* Hi va haver 832 convocatòries contra desnonaments en el canal de DesnonamentsBCN
* Hi va haver 423 convocatòries contra desnonaments en els arxius de Stop Desnonaments de la PAH Barcelona
* Amb les dues fonts combinades, i considerades les duplicacions, hi ha 1103 convocatòries en total
* Per un total de 869 adreces

Amb la datató primer de tot volem explotar tota la informació d’aquest conjunt de dades, per exemple la informació geogràfica. Un altre objectiu general és relacionar i comparar aquesta informació amb altres fonts, com les dades del [Consejo General de Poder Judicial d'Espanya](http://www.poderjudicial.es/cgpj/es/Temas/Estadistica-Judicial/Estudios-e-Informes/Efecto-de-la-Crisis-en-los-organos-judiciales/
), i qualsevol altres dades socioeconòmiques de la ciutat.

Depenent de les contribucions i altres suggeriments durant la datató, ens agradaria publicar els resultats a la web.


[fesc]: http://fesc.xes.cat/
[stop]: https://pahbarcelona.org/ca/category/stop-desnonaments/
[canal]: https://t.me/desnonamentsbcn
[dades]: https://dadess.cat/dataset/desnonamentsbcn
